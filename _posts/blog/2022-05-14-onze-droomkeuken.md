---
category: blog
tags: interieurontwerp
layout: post
title:  Onze eigen keuken bouwen
date:   2022-05-14 13:09:46 +
cover: /assets/images/posts/blog/covers/keuken-render.jpg
permalink: /blog/onze-zelfgebouwde-droomkeuken/
---

<div class="content-750 center-relative">
    <p>Het is vandaag alweer een paar jaar geleden dat we onze zelf gebouwde keuken voor het eerst in gebruik namen. In een huishouden met twee opgroeiende mannen kun je niet voorkomen dat dingen in huis stuk gaan en met onze keuken is het niet anders. En dus vertoond het aanrecht krassen van onzorgvuldig gebruikte messen en kunnen kastdeurtjes hier en daar wel weer een likje verf gebruiken. Maar toch is ‘onze keuken’ nog steeds onze droomkeuken.</p>
    <br>
</div>
<div class="box-post-width content-1140 center-relative">   
    {% assign slick_id = 'aanrecht' %}
    {% assign image_namespace = 'blog/onze-droomkeuken' %}
    {% assign slider_images = site.static_files | where_exp: "item", "item.path contains image_namespace" %}                 
    {% include image-slider.html %}                                   
</div>                    
<div class="content-750 center-relative">
    <br/>
    <p>Ik blik terug op Januari 2019. Nadat een deel van de muur en de vloer is weggebroken om een kapotte gasleiding te vervangen, kunnen we de beslissing om onze 25 jaar oude Bruynzeel keuken te vervangen niet langer uitstellen. Ik heb er enorm veel zin in!

    We inventariseren onze ideeën en maken een afspraak bij een ‘keukenspecialist’ bij ons in de buurt. Ik ben nog nooit bij zo’n zaak geweest, dus ik loop met hoge verwachtingen binnen. En  een uurtje later ontgoocheld weer naar buiten. Het is allemaal zo strak en glad. En vreselijk duur, vooral als je bedenkt dat die kastjes allemaal gewoon spaanplaat met folie zijn. Bovendien vond ‘de specialist’ dat mijn indeling dus écht niet kon.

    Nou ben ik wel een lastige klant. Ik kom met mijn eigen ontwerp aanzetten en er valt eigenlijk weinig eer aan mij te behalen. Maar je moet niet tegen me zeggen dat ‘het niet kan’, want er is maar heel weinig wat echt niet kan.

    Wee mij, want het plan is op dat moment geboren. We willen niet zo’n gladde keuken. We willen de sfeer van onze huis in Accra, Ghana terug halen. En we willen het zelf doen. Alles. We willen die ruwe, eerlijke uitstraling van eenvoudige materialen en gereedschappen.</p>
    <br>
</div>
<div class="box-post-width content-1140 center-relative">   
    {% assign slick_id = 'impressie' %}
    {% assign image_namespace = 'designer-keuken-op-een-budget' %}
    {% assign slider_images = site.static_files | where_exp: "item", "item.path contains image_namespace" %}                 
    {% include image-slider.html %}                                   
</div>
<div class="content-750 center-relative">
    <br>
    <h2 class="entry-title">Het ontwerp</h2>
    <p>In Ghana hadden we een vloer van cement. Dat was esthetische beslissing, want ik had een hekel aan de granito vloerplaten die in Accra overal werden gebruikt. Ik liet het cement op kleur maken met poederpigmenten die ik ergens op de kop had getikt en het resultaat was verbluffend mooi.</p>

    <p>Helaas kon ik die pigmenten hier niet echt vinden, maar ik kwam op mijn zoektocht wél een top-alternatief tegen: beton ciré. Dat is een soort wit microcement dat op elke kleur kan worden gemaakt met een vloeibaar pigment. Er zitten een microdeeltjes porselein in, waardoor het enorm hard opdroogt. Ideaal voor vloeren, maar ook voor aanrechtbladen. Ik schrijf ons in voor een workshop en bestel het spul ook gelijk voor de muur. Ik ga me later wel zorgen maken over hoe ik het aanrecht precies ga maken, het beton ciré heb ik vast in de pocket.</p>

    <p>De frontjes van de kastjes weet ik ook al, die worden van OSB platen gemaakt. Ik gebruik OSB al jaren, ik vind de structuur boeiend en het zal goed passen in die Afrikaanse stijl die we willen neerzetten. Ik wil ze verven in een donkere kleur die we ook in de woonkamer gebruiken, dat zal een mooie eenheid vormen.   Ik zie het eindresultaat al helemaal voor me, wat een vette keuken gaat dit worden.</p>

    <p>Op naar onze Zweedse vrienden voor de keukenkastjes. De consulent bij Ikea vindt mijn ideeën voor extra kastruimte achter de deur een prima oplossingen. Hij kent het assortiment goed en helpt met het samenstellen van een praktische indeling. Het modulaire systeem van Ikea is bijzonder flexibel, en samen halen we het maximale uit een beperkt vloeroppervlak. We bestellen de keuken en laten het over drie maanden bezorgen. Dat geeft ons voldoende tijd om de bestaande keuken te slopen en de vloer en wanden af te werken. Of, zo denken we.</p>
    <blockquote class="inline-blockquote">
        <p>In Ghana hadden we een vloer van gewoon, eenvoudig cement. Ik liet het cement op kleur maken met poederpigmenten die ik ergens op de kop had getikt en het resultaat was verbluffend mooi</p>
    </blockquote>
    <p>Nu we de meeste voorbereidingen voor de nieuwe keuken hebben getroffen, kunnen we eindelijk aan de slag. Vol enthousiasme wijden we ons aan het leegmaken en demonteren van de oude keuken. Ik ben helemaal niet voorbereid op wat we achter de bovenkastjes aantreffen. De omvang van het werk dat me staat te wachten wordt pijnlijk duidelijk – dit wordt een mega-klus. Er zit nog een gat in het plafond waar ooit een afvoerkanaal naar de zolder heeft gezeten. De muren zitten niet alleen vol diepe gaten, op sommige plekken ontbreekt de stuclaag volledig. Maar, ik laat me niet uit het veld slaan.

    Ik besteed de nodige tijd aan online onderzoek. Hoe ga ik de muur opnieuw opbouwen? Welke materialen en technieken zijn er nodig? Hoe egaliseer je een muur zodat deze klaar is om het dure beton ciré aan te brengen. Ik heb dit allemaal nog nooit eerder gedaan, maar hoe ingewikkeld kan het zijn. Toch? Ik bekijk diverse filmpjes op YouTube en kies uiteindelijk de producten die mijn gatenkaas tot een volwaardige muur gaan transformeren.

    Het aanmaken van de mortel is zwaarder dan ik dacht, en er gaan een aantal grote emmers op. De videos leggen allemaal uit dat je snel moet werken om de hechting van de mortel te behouden. Dus helpt Jan me met deze klus, hij mengt en ik breng aan. Het is zwaar werk en het lukt me niet om de mortel goed recht aan te brengen. Ik besluit tot een tweede laag en deze keer is de muur wél mooi vlak en recht.

    Nu dat is gelukt wend ik me vol vertrouwen tot het stukken van de rest van de muren. Die waren – overigens net als zo’n beetje  elke andere muur in onze jaren 70 woning – van top tot teen bekleed met ruwe spachtelputz. De woonkamer hadden we een aantal jaren geleden al laten stuccen. De keuken wil ik zelf doen. Ik heb het jaren geleden in Accra wel ’s gedaan en ik weet in grote lijnen hoe het moet. Bovendien is het geen enorme oppervlakte (ongeveer 10m2) dus ik durf het wel aan. Mocht het niet superglas worden, het meeste zal schuin gaan achter een paar hoge kasten voor de koelkast en de oven, dus ik geloof het wel.

    Het eindresultaat is niet onaardig, al zeg ik het zelf. Zeker niet zo strak als een ervaren stuccadoor het kan aanbrengen, maar wij zijn er tevreden mee. Eindelijk zijn we van die ellendige spachtelputz af!

    Nu kan ik aan het echt leuke werk beginnen: het aanbrengen van het beton ciré. De eerder aangebrachte mortel is inmiddels voldoende droog en kan worden geïmpregneerd. In mijn ontwerp is de muur, het aangrenzende aanrechtblad én de vloer allemaal van hetzelfde materiaal. Eerst is de muur aan de beurt. Het beton ciré moet in drie lagen worden aangebracht, met een beperkte droogtijd tussen elke laag. Elke dunne laag moet snel worden aangebracht, er is weinig tot geen tijd voor correcties. Tijdens de workshop werd uitgelegd dat je niet teveel moet willen corrigeren want het spul droogt snel en je riskeert dat je de laag ‘open trekt’ waardoor het er lelijk uit gaat zien.

    Snel werken dus, en zoveel mogelijk met dezelfde bewegingen zodat het een mooie en gelijkmatige structuur wordt. Ik kan je wel zeggen dat dat een uitdaging is. Net als met stuccen heb je ervaring nodig en de structuur bepaalt in sterke mate de uistraling (fijner of juist ruwer). Gesterkt met de gedachte dat we juist voor dat ‘artisanale effect’ gaan laat ik me niet intimideren. Het is erg leuk werk en je kunt al bij de tweede laag goed zien hoe het eindresultaat zal zijn. Correcties van oneffenheden kun je tussen elke laag doen, door flink te schuren. Ik heb speciaal voor deze klus een concentrische schuurmachine gekocht.

    De vloer is het volgende op de planning. Het is inmiddels zomer, en de temperaturen in huis lopen af en toe flink op. Maar ik denk er niet aan om een pauze in te lassen want het duurt allemaal al veel langer dan we hebben gepland. Tot nog toe heb ik het meeste werk in de weekenden gedaan. De keukenkastjes zijn al geleverd maar de vloer moet minimaal 14 dagen  uitharden voordat deze beloopbaar is en de nieuwe kastjes gemonteerd kunnen worden.
    En dus sta ik ‘s ochtends vroeg op om voor de ergste zon het beton ciré aan te brengen. Elke laag moet 6-8 uur drogen en dan direct worden geschuurd (voordat de laag te veel is uitgehard). Ik merk dat het eigenlijk al te warm is, het droogt te snel op en het wordt niet vlak genoeg naar m’n zin. Ik werk gewoon door en hoop er het beste van.

    Mijn werktempo is aanmerkelijk vertraagd. Het is een hete zomer en dat is maar goed ook want koken zit er even niet in. Gelukkig kunnen we de bbq elke dag aansteken. Ik maak gebruik van deze tijd om alle frontjes van OSB te gronden en af te lakken. Ik kan bijna niet wachten om ze af te hangen! Niet alle kastjes zullen deze frontjes krijgen, de twee hoge kasten zullen lichte, hoogglanzende frontjes krijgen. Dat zal een mooi contrast vormen met de structuur van de donkere OSB frontjes.

    En dan is het eindelijk zover. Ik heb de woonkamer geconfisqueerd, ik ga de kastjes in elkaar zetten. Ik plaats ze van de muur af om het diepe werkblad – dat ik zo graag wilde – te realiseren. Daarvoor heb ik een voorzetwand gemaakt daartegenaan de kastjes zullen worden vastgezet. We hebben voor extra hoge pootjes gekozen zodat het werkblad ook hoger wordt. We nemen geen plint want dat geeft een extra ruimtelijk effect en door de hoge pootjes kunnen we eenvoudig onder de kastjes schoonmaken.

    Het aanrechtblad is nu aan de beurt. Ik heb veel nagedacht over de constructie. Het blad is langer dan standaard maten en ik heb tot nog toe alles met minimaal budget opgelost. Met het blad moet het niet anders gaan. Ik besluit om het blad uit 2 lagen te maken; een onderlaag van 22mm MDF en een toplaag van 9mm osb. Beide lagen hebben een lasnaad en de naden komen verlegd van elkaar. Ik verlijm de platen met een watervaste en heel sterke lijm die ik met een kam aanbreng. Ik overweeg om de bovenste lasnaad nog the versterken met een raster maar besluit om het niet, het zou een extra laag beton ciré vergen om het te bedekken. *Dat zal later een fout blijken…*

    De spoelbak wil ik onder het werkblad laten vallen, zodat het makkelijk schoon te maken is en bovendien vindt ik het een fraai gezicht. Ik monteer de wasbak op de onderste MDF laag. Daarvoor frees ik een rand zodat de spoelbak mooi vlak inpast en de toplaag daar overheen verlijmd kan worden. Ik had nog niet eerder een bovenfrees gebruikt, dus van te voren oefen ik twee keer op een paar oude stukjes MDF. Mooi spul, zo’n bovenfrees! De wasbak zit er nu heel netjes in en het blad ligt knap waterpas. Ik ben in m’n nopjes!

    Tijd voor het afwerken. Het beton ciré voor het werkblad is van een iets fijnere soort dat gladder wordt dan het beton ciré voor de muur en de vloer. Het is inmiddels het derde vlak dat ik hiermee behandel en ik heb er een goed gevoel over. Het eindresultaat is uiteindelijk iets gelijkmatiger dan de muur en de vloer. Eigenlijk vind ik dat jammer, het had van mij best iets meer tekening mogen hebben. Maar jemig, wat zijn we verliefd op de uitstraling van dit materiaal. Precies wat we voor ogen hadden.

    Klusje voor klusje maak ik vooruitgang. De vaatwasser wordt gemonteerd en ook onze ‘oude’ combi-oven staat op zijn plek. De koelkast is best lastig maar ook die kan in gebruik worden genomen. De kookplaat zit ook op zijn plek, al laten de gasaansluiting én het verleggen van de waterafvoer door een vakman uitvoeren. De spoelkraan laat ik dan ook maar gelijk doen. De montage gaat er wat ruw aan toe, en ja hoor. De lasnaad van de toplaag van het werkblad is wat geweken. Tja, daar kunnen we niets meer aan doen. Wel zie ik, dat de beschermende coating (die iets elastisch is) niet is gescheurd en stiekem hoop ik dat de naad weer iets dicht trekt. *Gelukkig gebeurt dat ook, al zal dat zeker nog een jaar dure!*

    Na vijf maanden kunnen we eindelijk de keuken in gebruik nemen, al zijn we nog niet helemaal klaar. We hebben nog een afzuigkap nodig, en greepjes voor de frontjes. Het liefst had ik de frontjes greeploos, maar dat blijkt erg kostbaar voor de lades. Jan en ik zijn het niet helemaal eens over de afzuigkap. Ik mag de beslissing nemen en besluit voor de glazen uitvoering die Jan zo mooi vindt. Ik denk dat ik daarmee een fout heb gemaakt, ik kan maar niet aan dat enorme zwarte vlak wennen. De buurman maakt er grapjes over, die vraagt of we Feijenoord-Ajax even kunnen opzetten.

    Dan resten dus nog de greepjes. En dat kleine plantje onder de oven, waarvoor ik een frontje moet verzagen. Het zou nog twee jaar duren voordat ik ook dat klusje eindelijk aanpak. En dat is nu. Alles is klaar. En ik ben vandaag nog even trots op mijn werk als twee jaar geleden.</p>
</div>
