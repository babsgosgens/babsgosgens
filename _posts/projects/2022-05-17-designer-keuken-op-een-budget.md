---
category: projecten
tags:
    - interieurontwerp
    - DIY
layout: single-portfolio-simple
title: OSB en Microcement
date:   2022-05-17 09:00:00 +
cover: /assets/images/posts/projects/designer-keuken-op-een-budget/cover@450w.jpg
heroes:
    - assets/images/posts/projects/designer-keuken-op-een-budget/hero.jpg
image_namespace: designer-keuken-op-een-budget/gallery
gallery_display: slider
---
{% assign slider_images = site.static_files | where_exp: "item", "item.path contains page.image_namespace" %}

Voor onze eigen keuken wilden we geen standaard, kant-en-klare, (veel) te strakke nieuwbouwkeuken. We wilden een keuken zoals we die in Accra, Ghana hadden. Daar had je (ik heb het over de periode 2000-2006) géén keukenwinkels en al helemaal geen meubelboulevards. Wel een heleboel lokale vakmensen zoals stucadoors, timmerlui en rietvlechters – meestal gewoon langs de weg.

Onze keuken bestond gewoon uit eenvoudige cellenbetonblokken. Ik heb die wit laten stuccen en de werkbladen waren van hele dikke (8cm!) massief hout met van die prachtige ‘live edges’.  De vloer was een met de spatel aangebrachtte laag cement. Dat cement werd buiten op de grond gemixed die met pigment op kleur gebracht. Gewoon losjes op het oog gemixed. Het was een heerlijke keuken, we herinneren ons nog menig borrelavondje met vrienden, al hangend aan de eetbar!

Dus hier terug in Nederland voor ons niks glads, maar juist iets dat ons aan die tijd doet herinneren. Daarom hebben we de keuken zelf ontworpen én gebouwd. Met de donkere basiskasten van Ikea, donkerbruin gelakte OSB deurtjes en beton ciré op de muren, het aanrecht en de vloer. Allemaal zelf geïnstalleerd, gezaagd én gestuct. Mét Afrikaanse kunst, natuurlijk.
