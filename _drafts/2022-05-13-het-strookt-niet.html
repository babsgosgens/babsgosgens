---
category: blog
tags:
    - Doe-het-zelf
title: Hehe, klustijd
date:   2022-06-30 13:09:46 +
cover: /assets/images/posts/blog/covers/wrench.jpg
image_namespace: /blog/onze-droomkeuken/kraan
draft: true
---

<div class="content-750 center-relative">
    <p>Wouw. I did it! De keuken is al lang in gebruik, maar vandaag heb ik eindelijk een paar klusjes aangepakt waar ik al twee jaar tegenop keek.</p>
    <p>De wiebelende keukenkraan fixen was eigenlijk niet zo'n grote klus. Nadat ik het hele keukenkastje had leeg gehaald, bleek er alleen een boutje te zijn losgekomen: ik vond het los onderin het kastje… De deurgreepjes van stoer handgesneden leer waren al een paar weken in huis en ik hoefde alleen nog de gaatjes in de frontjes te boren.</p>
    <p>Het strookje voor tussen de inbouw combi-oven en het laatje daaronder, dat was wel een nasty klusje… Ik moest er een ladefrontje voor op maat zagen en ik vind zo’n cirkelzaag nog altijd nog een serieus intimiderend stukje powertool. Maar jongens, wat is die zaagsnede vet strak! Top stukje werk, al zeg ik het zelf!</p>
    <br/>
        <blockquote class="inline-blockquote">
            <p>De douanekosten voor die greepjes van Etsy hebben net zoveel gekost als de greepjes zelf, dus die dingen blijven erop!</p>
        </blockquote>

    <p>Super tevreden over het resultaat. Nou ja, op een paar kleine details na. Het strookje sluit net niet helemaal perfect aan bij het laatje en de deurgreepjes zijn wat groter dan ik wilde. Maar we kunnen eindelijk normaal een lade opentrekken. En bovendien heb ik net zoveel douanekosten moeten betalen voor die greepjes als ze hebben gekost op Etsy, dus die dingen blijven erop. They'll grow on me…  Nou ja, je begrijpt wel wat ik bedoel…</p>
    <p>En als ik nu de keuken binnenloop om een welverdiend glaasje wijn in te schenken ben ik eigenlijk best een beetje trots op mezelf. Want damn – dit is zo'n gave keuken geworden.</p>
    <p>En ik spreek mezelf even hartig toe. Dit had heus niet zolang hoeven duren. Gelijk morgen nog even dat gat in de muur boren om de stroomkabel van de afzuigkap netjes naar de garage toe weg te werken. Of misschien een andere keer. We zien wel :)</p>
</div>
